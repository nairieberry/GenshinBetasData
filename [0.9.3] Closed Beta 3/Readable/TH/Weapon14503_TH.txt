
"Kreuzlied เธอเคยได้ยินเสียงปี่ในตอนพลบค่ำบ้างมั๊ย"
"เธอเคยได้ยินเสียงเพลงอันแผ่วเบาของสายลมว่า: จากกันตลอดไป บ้างมั๊ย?"
"พวกเราจะไม่เสียน้ำตาให้กับเธอ เพราะว่าสายลมยามพลบค่ำจะพัดพาหยดน้ำตาไป"
"สหายเอ๋ย สายลมยามพลบค่ำจะพัดพาหยดน้ำตาไป"

ว่ากันว่าในคณะดนตรีพเนจรที่ครั้งหนึ่งเคยคิดจะลอบสังหารราชวงศ์นั้น
ในหมู่พวกเขานั้นมีเชื้อสายขุนนางทรยศนามว่า Kreuzlied
หลังจากที่แผนการของคณะดนตรีพเนจรล้มเหลวลง ก็มีนักกวีทำบทเพลงสั้น ๆ ให้กับเขา

ชื่อที่แท้จริงของเขานั้นกลับไม่ใช่ "Kreuzlied" และมันก็หายไปตามกาลเวลา
คำว่า Kreuzlied นี้ ภาษาโบราณในสมัยนั้นมีความหมายว่า "บทเพลงแห่งการลงโทษ"
ในยุคสมัยที่ความมืดเข้าครอบงำ ทหารหนีทัพ, โจรขโมย, คนต้มเหล้าเถื่อนและเหล่าผู้ละเมิดกฏหมายทั้งหลายนั้น
จะถูกลงโทษอย่างทารุณต่อหน้าสาธารณชน ส่วนเหล่าชนชั้นสูงในราชวงศ์ก็จะเพลิดเพลินไปกับเสียงกรีดร้องอย่างเจ็บปวดของพวกเขาเหล่านั้นราวกับเป็นท่วงทำนองของบทเพลง
ในช่วงยุคสมัยที่ไม่สามารถมองเห็นรุ่งสางได้นั้น คำว่า "Kreuzlied" ได้ค่อย ๆ เปลี่ยนเป็นสิ่งที่ใช้เรียกแทนเหล่าผู้คนที่ลุกยืนขึ้นและก็ร่วงหล่นลงมา
ด้วยเหตุนี้ ท้ายที่สุดมันก็ได้กลายเป็นสัญลักษณ์ร่วมกันของผู้ประท้วงที่ดื้อรั้น

ชื่อของ Kreuzlied แห่งคณะดนตรีพเนจรก็ได้หายไปอย่างเช่นทุกวันนี้
แต่ว่านั่นก็ไม่ใช่เรื่องใหญ่หลวงอะไร เพราะในตอนนั้น Kreuzlied ก็ได้มีชื่อเรียกอื่น ๆ อยู่นับไม่ถ้วนท่ามกลางสายลมไปเรียบร้อยแล้ว
"Nameless Shepherd", "Imunlaukr", "Midnight Rogue";
"Dawnlight", "Gunnhildr", "Ragnvindr"...
จนในที่สุด Kreuzlied คนสุดท้ายก็ตื่นขึ้นจากการหลับใหลนับพันปี
ตื่นขึ้นเพราะเสียงเรียกของหญิงสาวตัวน้อยจากต่างแดนที่ร่อนเร่มาจนถึงสถานที่แห่งนี้
เหมือนกับที่ครั้งหนึ่งเขาเกิดมาเพื่อความปรารถนาของเด็กคนหนึ่ง...

อธิบายถึงบทเพลงและกวีที่ครั้งหนึ่งเคยเป็นที่นิยมของ Kreuzlied
แต่สุดท้ายก็ไม่มีใครขับร้องอีกต่อไป เพราะว่าประวัติศาสตร์หลังจากนั้นไม่ได้ต้องการชื่อนี้อีกต่อไปแล้ว
"Kreuzlied เธอเคยมองเห็นเส้นขอบฟ้าเปลี่ยนเป็นสีขาวบ้างมั๊ย?"
"เธอเคยได้ยินเสียงเพลงอันแผ่วเบาของหญิงสาวร่ำร้องว่า: จากกันตลอดไป บ้างมั๊ย?"
"แสงอรุณได้จูบลาหยดน้ำตาของฉัน และบอกกับฉันว่ารุ่งอรุณของวันใหม่มาถึงแล้ว"
"ที่รักของฉัน รุ่งอรุณของวันใหม่มาถึงแล้ว"
