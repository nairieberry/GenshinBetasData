1. เตรียมตัวให้พร้อมทั้งสภาพร่างกายและจิตใจ

2. พุ่งตัวออกจากพื้นที่สูงชัน หรือกระแสลมแรง

3. ตรวจสอบกระแสลมในขณะที่บินอยู่ เพื่อรักษาสมดุลของตัวเอง

4. กรุณาเคารพกฏหมายการร่อนเวหา และใช้เครื่องร่อนในวันที่ระบุไว้ในใบอนุญาตเท่านั้น

5. รักษาสมดุลของคุณไว้ในระหว่างทำการร่อนบิน และพับเก็บเครื่องร่อนเมื่ออยู่ในระยะความสูงที่ปลอดภัย

6. ห้ามดื่มก่อนหรือระหว่างขึ้นบิน


กรณีการละเมิดต่างๆ:

1. ชาวเมือง Monstadt นาม Rudoloph กระโดดจากชั้นสองของบ้านเพื่อให้ลูกสาวประทับใจ ผลคือกระดูกขาซ้ายร้าวและกล้ามเนื้อบริเวณสะโพกบวมช้ำ อุบัติเหตุนี้เกือบจะทำให้ Lilly ต้องเสียพ่อของเธอไป Rudoloph ได้รับหมายแจ้งเตือนและถูกระงับใบอณุญาตการใช้เครื่องร่อนเป็นเวลาหนึ่งปี

2. นักท่องเที่ยวนาม Aeris สร้างกระแสลมด้วยการระเบิด Anemo Slime หลายตัว แล้วใช้มันลอยพุ่งขึ้นไปด้วยความเร็วขณะกางเครื่องร่อนไปด้วย นักผจญภัยในตำนานผู้นี้ได้ทำกายกรรมระบำกลางอากาศ กลางเมือง Mondstadt ซึ่งทำให้ได้รับความสนใจอย่างล้นหลาม ต่อมา Jean ผู้เป็นรักษาการณ์ผู้บัญชาการของกองอัศวินแห่ง Favonius ได้เรียกเขาไปพบพร้อมกับกักตัวไว้เป็นเวลา 10 วัน

3. เพื่อแสดงความสามารถในการเล่นพิณที่เข้าข้างตัวเองของเขา นักกวี José ได้พยายามดีดพิณไปด้วยระหว่างที่กำลังร่อนเวหาพร้อมกับร่ายบทกลอนยาวไปในเวลาเดียวกัน
หลังจากสิบนาทีแห่งการร้องพึมพำกับเสียงพิณที่ไม่เป็นเรื่อง นักกวีหกนิ้ว José ที่อ้างตัวว่าเป็นกวีผู้ไม่เป็นรองจาก Barbatos ก็ตกลงมากระแทกกับน้ำพุท่ามกลางสายตาประชาชนชาว Mondstadt กว่าครึ่งเมือง โชคดีที่ Barbatos มักจะปกป้องผู้คนที่ไม่ค่อยระวังตัวอยู่เสมอ แต่พิณและเครื่องร่อนของเขานั้นเสียหายอย่างหนัก ส่วนนักกวีผู้นั้นบาดเจ็บเพียงเล็กน้อย José ถูกระงับใบอนุญาตการร่อนเวหาเป็นเวลาห้าปีในข้อหาการร่อนเวหาโดยประมาท และให้บำเพ็ญประโยชน์แก่สาธารณะเป็นเวลาสามเดือน

