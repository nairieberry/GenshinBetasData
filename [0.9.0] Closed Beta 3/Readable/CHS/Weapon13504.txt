
名匠昆吾羽化登仙后，遗世名器之一：断虹。
昆吾兵器谱·枪其一。

会逢陨星堕海，汽雾奔涌，异虹裂空，盘桓多时不散，恍如蓬莱初现。
有好事者驱船近之，没入异雾，如鸟雀入重云，久而不还，恐遭其厄。

时有昆吾者，神匠也，狂醉于岩石金玉。冥思三日，后驱船直入雾中，莫有敢拦阻者。
度九日，昆吾返，恍然若年衰十岁，鬓毛皆雪。学徒问之，岩石金玉之理尽通，论道言必透辟。时人皆以为羽化得道，称海雾异虹之中必有仙岛。然莫有敢擅往者，千岩军亦禁之。

后昆吾闭门十年，不收徒，不讲道，不待客，不受托，竟日铿锵不绝，终以海中所求陨铁铸一长枪。长枪铸成之日，海摇山动，日光贯虹，海雾突散，异色渐消。

璃月人大惊观之，盖仙岛实乃乌有。
昆吾于是名之「断虹」。
