 
名匠昆吾羽化登仙後，遺世名器之一：斷虹。
昆吾兵器譜·槍其一。
 
會逢隕星墮海，汽霧奔湧，異虹裂空，盤桓多時不散，恍如蓬萊初現。
有好事者驅船近之，沒入異霧，如鳥雀入重雲，久而不還，恐遭其厄。
 
時有昆吾者，神匠也，狂醉于岩石金玉。冥思三日，後驅船直入霧中，莫有敢攔阻者。
度九日，昆吾返，恍然若年衰十歲，鬢毛皆雪。學徒問之，岩石金玉之理盡通，論道言必透闢。時人皆以為羽化得道，稱海霧異虹之中必有仙島。然莫有敢擅往者，千岩軍亦禁之。
 
後昆吾閉門十年，不收徒，不講道，不待客，不受託，竟日鏗鏘不絕，終以海中所求隕鐵鑄一長槍。長槍鑄成之日，海搖山動，日光貫虹，海霧突散，異色漸消。
 
璃月人大驚觀之，蓋仙島實乃烏有。
昆吾於是名之「斷虹」。
 