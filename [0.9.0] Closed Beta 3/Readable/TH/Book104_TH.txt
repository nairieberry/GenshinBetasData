ว่ากันว่าที่เมืองท่าเรือ มีมุมเล็กๆที่ถูกลืมโดยก้อนหินจากภูเขาและเสียงเกลียวคลื่น
เพียงคุณยืนตรงที่ที่มีสายลมจากทะเลพัดผ่านแล้วหลับตาลง เดินออกไปจากเสียงเจี๊ยวจ๊าวของฝูงชนสี่สิบเก้าก้าว เมื่อเสียงเต้นของหัวใจดังกลบเสียงฝูงชนแล้ว ให้ลืมตาขึ้น แล้วจะพบว่า เท้าของคุณได้พาคุณมายังหน้าร้านเล็กๆแห่งหนึ่ง
 
————
 
"มีใครอยู่ไหม" ชายสวมเสื้อคลุมฟางข้าวเคาะประตูถาม
มองผ่านหน้าต่างที่เต็มไปด้วยฝุ่น เขาเห็นสินค้าที่จัดแสดงอยู่ในร้าน: ขวดที่เรืองแสงระยิบระยับบรรจุละอองดาว มีดสั้นหักๆที่วาววับดุจเกล็ดน้ำแข็ง ม้วนภาพวาดเก่าเก็บสีเหลืองซีด เม็ดยาประหลาดที่มีเมฆหมอกรายล้อมดหมือนกระเบื้องที่มีเกล็ดน้ำแข็งบางๆเคลือบอยู่ 
เขาเดินเข้าไปในร้าน ประตูร้านปิดลงตามหลังเขา
ในขณะที่เขากำลังสำรวจดูข้าวของโบราณมหัศจรรย์ที่ดูเหมือนจะไม่ได้มาจากโลกใบนี้ ข้างๆเขาก็มีเสียงอ่อนหวานของหญิงสาวดังขั้น
"ยินดีต้อนรับ มีสินค้าอะไรถูกใจ สินค้าอะไรที่คุณอยากได้ไหม"
 
เขาหันกลับมามองด้วยความตกตะลึง เจ้าของร้านผู้มีดวงตาจิ้งจอกก็ยิ่มอ่อนๆให้เขา
"คืออย่างงี้ ฉันอยากได้ของสักชิ้นนึง เพื่อจะเอาไปชดใช้หนี้ที่ติดค้างในอดีต"
น้ำเสียงของเขามีความระมัดระวัง ซึ่งขัดกับรูปลักษณ์ของเขาอย่างมาก
"งั้นหรอ ฉันเข้าใจแล้ว..."
ตาสีทองราวจิ้งจองของเจ้าของร้านเปล่งประกาย เธอมองดูเสื้อคลุมฟางข้าวของเขาที่เปียกชุ่มตั้งแต่หัวจรดเท้าแล้วพยักหน้า
จากนั้นเธอก็ถ้มตัวลงไปหาครู่หนึ่ง แล้วหยิบเอาหินอำพันที่งดงามชิ้นหนึ่งออกมาจากด้านล่างของตู้
 
หินอำพันเปล่งประกายสีทองอ่อนอยู่ในมือของเจ้าของร้าน เฉดสีเดียวกันกับดวงตาของเธอ
ชายหนุ่มรับเอาหินอำพันมา เขาพินิจดูอย่างละเอียดใต้แสงจันทร์ ภายใต้แสงยามค่ำคืนแสงสีทองเข้มดูเหมือนจะซ่อนพายุลูกใหญ่ไว้
มือของเขายังสั่นอยู่
 
"Cor Lapis ก้อนนี้ คือหัวใจแห่งศิลา ไม่ว่าจะเป็นหินที่แข็งแกร่งเพียงไหน เมื่อผ่านเวลาที่เนิ่นนานไป ก็จะกลั่นออกมาเป็นหัวใจที่ใสบริสุทธิ์"
เสียงของเจ้าของร้านฟังดูเหมือนจะมาจากที่ไกลแสนไกล ชายหนุ่มฟังแล้วพยักหน้า
"นี่คือสิ่งที่ฉันตามหา"
ชายหนุ่มตอบอย่างจริงจัง พร้อมทั้งวางถุง Mora ที่หนักอึ้งลงบนโต๊ะ แล้วเดินออกจากร้านไปสู่สายฝนยามค่ำคืน
 
————
 
"เรื่องมันก็เป็นอย่างนี้แหละ"
หลังจากที่เธอพูด เธอหรี่ตาที่เหมือนจิ้งจอกของเธอ สำรวจดูลูกค้าที่อยู่ตรงหน้า
"เขาไม่ได้พูดอะไรอีกหรอ"
ดูจากรูปลักษณ์ภายนอกของเขาแล้ว ชายคนนี้น่าจะเป็นคนงานเหมือง ดวงตาของเขาแสดงถึงความร้อนรนที่เขาปิดไว้ไม่มิด แต่เจ้าของร้านส่ายหัวเงียบๆแทนคำตอบ
"เขาทิ้งถุง Mora ที่เปื้อนเลือดไว้"
น้ำเสียงของจ้าของร้านสงบ และเยือกเย็นดุจน้ำในสระ
 
"นั่นคือสิ่งที่ฉันตามหา"
ชายหนุ่มถอนหายใจออกมา ดูเหมือนว่าเขาอยากจะหลบตาสีทองรางจิ้งจอกคู่นั้นเจ้าของร้าน
"เพื่อเป็นการแลกเปลี่ยน ฉันจะเล่าเรื่องราวให้คุณฟัง"
เจ้าของร้านพยักหน้าส่งสัญญาณให้เขาพูดต่อ
"ชายที่สวมเสื้อคลุมฟางข้าวผู้นั้น...ฉันเคยทำงานในเหมืองกับเขาอยู่บนภูเขา ฉันอยากจะสร้างชื่อให้กับตัวเอง แต่เขาแค่อยากจะเลี้ยงดูครอบครัว..."
"คืนหนึ่งฝนตกพรำ เราผ่าหินก้อนหนึ่งออกมา ข้างในนั้นมี Cor Lapis ก้อนหนึ่งอยู่ แสงสีทองบริสุทธิ์ที่เปล่งออกจากพื้นผิวของมันสวยงามจนทำให้ฉันแทบหยุดหายใจ มันงดงามยิ่งกว่าทิวทัศน์ทั่วทั้ง Jueyunjian มารวมกันเสียอีก..."
"เราตกลงกันว่าจะแบ่งกันคนละครึ่งเมื่อกลับไปถึงท่าเรือที่ Liyue แต่ในคืนนั้น ภายใต้เสียงฟ้าคำรามและฝนกระหน่ำ ฉันทำให้เขาหลับลึกอยู่บนผานั่นตลอดกาล..."
"ฉันทำลงไปก็เพราะกลัว ฉันไม่อาจเชื่อในตัวเขาได้ ฉันไม่ชื่อมั่นในสัญญาที่นอกจากเราสองคนแล้ว คนมีเพียงเหล่าเทพในจินตนาการเท่านั้นที่ได้ยิน"
"ดังนั้น ความกลัวเอาชนะฉัน ฉันยอมที่จะให้มือตัวเองเปื้อนเลือดแต่ได้ Cor Lapis ก้อนนั้นมาทั้งก้อน ดีกว่าต้องรับความเสี่ยงกับการเดินทางกับคนแปลกหน้า..."
 
"เช้าตรู่วันรุ่งขึ้น ฉันผูกเชือกแล้วปีนลงผา ขณะที่ฉันปีนก้าวที่สี่ ห้า หก ฉันวางเท้าของฉันให้มั่นคงลงบนก้อนหินบนหน้าผา ทันใดนั้น ฉันรู้สึกถึงเชือกในมือที่สั่น และมันสั่นสะเทือนเข้าสู่ใจฉัน..."
"ฉันแหงนหน้าขึ้นมองเชือก แต่มันก็สายไปเสียแล้ว"
"สิ่งสุดท้ายที่ฉันจำได้คือ เส้นใยบนปลายเชือกที่ขาด"
"ฉันมั่นใจว่า มีเพียงมีดของนายพรานที่จะสามารถตัดเชือกอย่างนั้นได้"
 
"ถ้างั้น พวกคุณก็ชำระบัญชีแค้นเรียบร้อยแล้วนี่"
เจ้าของร้านผู้มีตาจิ้งจอกเผยยิ้มที่แทบจะมองไม่เห็น
"เขาได้ Cor Lapis ทั้งก้อนไป ส่วนคุณก็ได้เงินทั้งหมดมา"
ชายหนุ่มไม่ได้พูดอะไรอีก
 
————
 
ตำนานกล่าวไว้ว่า Cor Lapis คือหัวใจแห่งศิลา และยิ่ง Cor Lapis นั้นมีพลังมากเท่าใด ยิ่งจะสามารถสะท้อนถึงธาตุแท้ของใจคนได้ชัดเจนมากเท่านั้น
บางคนยังเล่าว่า ต่อให้เจ้าของมันจากโลกนี้ไปแล้ว Cor Lapis ก็จะดึงความปรารถนาที่ยังไม่เติมเต็มและความเสียใจต่างๆกลับมาสู่โลกนี้ เพื่อรอคอยผู้ที่สามารถจะเติมเต็มความปรารถนานั้นได้
ตำนานว่าไว้เช่นนี้
ลูกค้าที่ประหลาดทั้งสองคนได้ออกจากร้านไปสี่ชั่วโมงกว่าแล้ว แต่ฝนก็ยังไม่มีทีท่าว่าจะหยุด
เจ้าของร้านตาจิ้งจอกยืนอยู่ข้างหน้าต่าง เหม่อมองไปยังสายฝนที่พรำลงมาบนทางเท้าอันมืดมิด
"แต่ว่า...พวกเขาเป็นอิสระต่อกันแล้วจริงหรือ"
เธอพูดขึ้นราวกับว่าเธอกำลังถามสายฝนอยู่ แต่ก็ไม่มีคำตอบ